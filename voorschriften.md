Opdrachtvoorschriften htmELS

Websites zijn awesome, websites zijn mooi, iedereen wil een website! Gelukkig hebben we daarvoor de htmELS. De htmELS kunnen fantastische dingen maken, maar helaas kunnen we geen gedachten lezen en voor iedereen in en half uur de perfecte site maken. Daarom, deze voorschriften. Als je met je commissie/bestuur/dispuut/trainingsgroep een website wilt, ontvangen wij van jou graag een documentje met daarin deze gegevens:

#1 De commissie
Welke commissie wil een website en waarvoor? Wat wil je bereiken met het hebben van een website?
#2 Pagina's & Ontwerp
Een website bestaat voornamelijk uit een paar pagina's met tekst. Welke pagina's wil je hebben, en wat moet er exact in staan? Een word documentje kan grotendeels worden nagebouwd. Er zijn een aantal standaard ontwerpen die je kan gebruiken. Een eigen ontwerp kan ook, dan zien we graag een tekening of photoshop bestand. Niet alles is mogelijk, maar we kunnen waarschijnlijk wel iets maken wat in de buurt komt. Voor de website gebruiken we een systeem genaamd October. Er zijn een aantal fancy thema's beschikbaar op https://octobercms.com/themes (let op, er zijn ook betaalde themes!) die we eenvoudig kunnen instellen.
#3 Functionaliteit
Wil je meer dan enkel tekst en plaatjes? Dan moet er wat meer moeite in gestopt worden.  Hiervoor zijn al een aantal plugins beschikbaar, te vinden op https://octobercms.com/plugins (Let op: er zijn ook betaalde plugins!). Deze plugins kunnen we zonder al te veel moeite toevoegen aan de website. Mocht er geen bestaande plugin zijn, dan ontvangen we graag een beschrijving van deze functionaliteit, meer details is beter. Het makkelijkst is in de vorm van een zogenaamde "User Story". Dit zijn korte verhaaltjes van functionaliteit. Bijvoorbeeld:
- Als boekkoper wil ik de klantbeoordelingen van een boek lezen zodat ik beter kan beslissen of ik het boek wil kopen
- Als een geregistreerde gebruiker wil ik een nieuw wachtwoord kunnen aanvragen zodat ik weer toegang kan krijgen als ik mijn wachtwoord ben vergeten
- Als marketingmanager wil ik de resultaten van oude advertentiecampagnes kunnen zien zodat ik kan besluiten welke campagnes ik wil herhalen
- Als student wil ik mijn cijfers online bekijken zodat ik sneller weet of ik het examen heb gehaald

#4 Deadline
Wanneer moet het af? De htmELS zijn goed, maar ontwikkelen van websites duurt langer dan vaak aangenomen wordt. Hoe eerder wij weten wat er van ons verwacht wordt, hoe fijner wij kunnen werken. Krappe deadlines en bijbehoorende stress zijn niet goed voor de samenwerking en kwaliteit van het geleverde werk. 
## Aanvraagdeadlines
In weken  (uitgezonderd tentamens enzo)
- Een standaard template met enkel pagina's met tekst en plaatjes: 2 weken
- Een eigen ontwerp met enkel tekst en plaatjes: 4 weken 
- Een eigen ontwerp met relatief eenvoudige eigen functionaliteit 6 weken
- Een eigen ontwerp met complexe eigen functionaliteit: Moet dat echt? 
